<title>Rostbröder - Gravsådd</title>

# Rostbröder

## Gervix

Gervix är en fåfäng och snacksalig typ, utrustad med tillräckligt mycket arrogans för att sätta yxan i båten då och då. Han har den smått korkade vanan att föra dagbok över sina uppdrag som rostbroder då han inbillar sig vara en mästerdetektiv som kan härleda större sammanhang ur strödda detaljer. I boken återfinner man alltså hela historien om varför rostbröderna söker en skatt, att man pinohört bybor om Slur, etc. Boken ger BILDNING +1 i frågor om Rostbröderna.

Gervix känner sig otrygg med att sova under bar himmel men föredrar att framställa sig som en person med lite mer raffinerade vanor. Alltså reser han sitt tält (som bara rymmer honom) och tar sysslan att SLÅ LÄGER vid övernattningar i det fria.

### Grundegenskaper

**Släkte:** Människa
**Ålder:** Ung
**Yrke:** Tjuv
**Utseende:** Överbett, rinnig näsa, syntharlugg som han slänger med.
**Kläder:** Hosor och stövlar i läder, svart ullmantel, mönstrad tunika i ockrafärger.

**STY:** 3
**SMI:** 5
**INT:** 4
**KAR:** 3

### Färdigheter

**Närkamp:** 3
**Smyga:** 3
**Genomskåda:** 3
**Rörlighet:** 4
**Manipulera:** 2

### Talanger

**Mördarens väg:** 2
**Dubbelfattning:** 1
**Knivkamp:** 1
**Kock:** 1

### Legender

* [Zytera](legender.html#zytera)
* [Krasylla](legender.html#krasylla)
* [Rosenöga](legender.html#rosenoga)

### Vapen & Utrustning

Dagbok, skrivdon, 2 dolkar, harnesk och armskydd i läder, rep, sadel, ridhäst (märkt med rostbrödernas sigill), oljelampa, tält och enkla medel att slå läger med, 1T4 ransoner mat/vatten.

## Robilan

Robilan är en surmulen buse som tillbringar mer tid med putsduken mot svärdet än att föra samtal framåt. Det vore ett misstag att ta honom för dum även om det mesta av intelligensen yttrar sig i fingerspetskänsla för riskerna med öppen strid. Han kan ha svårt för Gervix intellektualiserande utläggningar men uppskattar samtidigt att slippa vara den som för samtal med främlingar.

Till skillnad från Gervix trivs Robilan väl ute i det fria och föredrar några extra filtar framför tält även i dåligt väder. Av de två är det Robilan som HÅLLER UTKIK under nätterna och sover istället på förmiddagen medan Gervix lagar mat och pysslar.

Robilan är vidskeplig och föreställer sig att rester från besegrade fiender ingjuter kraft och skydd mot missöden. Han vårdar därför innehållen i en samling läderpungar med tänder, skalper, fingrar och öron, m.m. Hans favorit är ett alvöra som fortfarande bär ett ädelstensprytt örhänge i guld. Detta vägrar han att byta bort eller sälja men oroar sig också för att ägaren en dag ska hitta honom och kräva örat, med smycke, tillbaka.

### Grundegenskaper

**Släkte:** Människa
**Ålder:** Medelålders
**Yrke:** Krigare
**Utseende:** Stor och fyrkantig, skallig förutom spridda tofsar i pannan som han rakar med kniv.
**Kläder:** Stövlar i läder, grå ullmantel, mönstrade hosor och tunika i ockrafärger.

**STY:** 5
**SMI:** 4
**INT:** 3
**KAR:** 2

### Färdigheter

**Styrkeprov:** 4
**Uthållighet:** 5
**Närkamp:** 5
**Hantverk:** 2
**Rörlighet:** 4
**Överlevnad:** 1

### Talanger

**Svärdets väg:** 3
**Fiendens väg/Defensiv †:** 3
**Bödel:** 1
**Fast grepp:** 1
**Kallblodig:** 1
**Stadig på foten:** 1

† Defensiv om de avancerade stridsreglerna inte används.

### Legender

* [Rostfursten Kartorda](legender.html#rostfursten-kartorda)
* [Ramakved](legender.html#ramakved)

### Vapen & Utrustning

Dolk, kortsvärd, nitläderrustning, öppen hjälm, sadel, ridhäst (märkt med rostbrödernas sigill), 1T6 ransoner facklor, 1T4 ransoner mat/vatten, extra ullmantel, oljeimpregnerad mantel, slipsten.

## Intendent Mamlin

Intendenten och helaren (nivå 3) Mamlin bereser Rostbrödernas utmarker i sällskap av den tystlåtne riddaren Erev. Den senare är en fullblodig våldsverkare i helrustning, komplett med stridshammare och ansiktet ständigt dolt bak järnmask. Mamlin benämner Erev slarvigt som sin "väpnare". Vad Erev anser om detta vet sannolikt ingen annan men hittills har han varit oantastligt lojal mot sin orden och Mamlin.

De två plockar förr eller senare upp spåret efter Gervix och Robilan och bestämmer sig för att ta kommandot över deras skattjakt.

Mamlin undviker strid. Hon ogillar beteendet och förstår att det inte ökar kyrkans attraktionskraft på vanligt folk. Om/när RPna anmärker att de jagas av rostbröderna på märkliga grunder förebrår hon dem för att ha skapat situationen själva.

> Mamlin och Erev fungerar delvis som backup och kan t.ex. ÅTERUPPVÄCKA Gervix och Robilan om de skulle trilla av pinn i onödan. Särskilt Erev bör vara en ytterst farlig motståndare som inte sätts in fullt ut mot rollpersonerna förrän tiden är mogen.

### Maktspel

Se [Aalgard Majestät](broder_rost.html#aalgard-majestat). Mamlin har makt i Ormkyrkan. Hon använder sin följedemonen för att befästa sig själv som Sista Uttydare av Rättgång.

[Syskonen Syn](syskonen_syn.html) skulle benämna Mamlin "överläkare" om de fick höra talas om henne.

### Demoniskt inflytande

En demon följer Mamlin i eterisk form. Den skulle inte missa en Rättegång hos Aalgard Majestät för allt i världen. I dessa sammanhang släpps den fram för att bättra på bilden av Orme som domargud. Med stöd av sektens bönfallande pipanden kan demonen spinna skepnader av röd dimma som skrämmer mässodeltagarna på ett roande sätt. Kvällens höjdpunkt är alltid det rituella offretmordet vilket låter varelsen frossa i skräck och lidande.

Mamlin bekymrar sig över att demonen börjat ta människooffer för givet och även växt i styrka. Håller hon på att tappa kontrollen över sin falska gudabild? Skulle den vinna egen röst eller starkare fysisk form månne månget börja gå agurk.

Demonens målsättning är att ta permanent fysisk form. Tills vidare kan den bara hålla fysisk form så länge Mamlin leder en ceremoni. Nästa delmål är därför att ta över Mamlin.

Notera att demonens dimma inte är blodsdimma och att trassel kan uppstå i händelse av möte med den verkliga varan.

### Legender

Mamlin kan känna till åtskilliga legender men särskilt de om [Stanengist](legender.html#stanengist) och [Zertorme](legender.html#zertorme).

Eftersom Mamlin utgår från [Haggahus](legender.html#haggahus) har hon förstahandskunskap om platsen.

## Riddare Erev

Den svurne gärngardisten är vanväxt över nacken, ryggen, axlarna och utsidan av armarna. Hans hud har bytts ut mot sköldar från en enorm tusenfotingliknande mogvarelse, vilket fungerar som pansar.

Erev vet sig förr eller senare dö i strid och förväntas till den dagen viga sitt liv helt åt Rost och Heme. Som fälträttare har han gedigen erfarenhet av att inpränta den livssynen i andra stridande rostbröder. I hemlighet ifrågasätter han om den ordningen verkligen är gudarnas avsikter. Prästerna lovar en mänsklig fristad, en *fri stad*, men än har han bara sett död och pina där dit kyrkan når. Som Mamlins resesällskap har han inte kunnat undvika att lägga märke till att andra folk tycks leva fridsammare. Kaotiskt och kätterskt kanske, men fridsammare.

Ett möte med ett lämpligt orakel skulle kunna vända Erev.

### Mogpansar

Organet alstrar kitin så att ytan blir hårdare i takt med att det växer sig tjockare. Detta pansar har olika skyddsvärden från 1 till 6 beroende på hur Erev hållit efter det. Hans SMI börjar påverkas negativt vid skyddsvärde 5. Låter han det växa bortom 6 så börjar pansaret allvarligt hindra hans rörelser. Han knäcker enskilda sköldar när de börjar bli för kraftiga, vilket är en smärtsam process. I strid, eller andra mycket vigorösa övningar, kan sköldarna brytas av belastningen vilket smäller och krasar.

Organet har spridit sig till riddarens händer. Dessa partier är tunna som tjockt papper, ger inget skydd, blir snabbt bräckliga och är omöjliga att inte knäcka. Eftersom krosset sedan sitter kvar och kliar ett bra tag är det en nästan daglig syssla för riddaren att borsta och pilla bort irriterande bitar.

Dolken Vardeklo från Pelagia (**s. 112 Korpens Klagan**) skulle ge järngardisten en mycket obehaglig överraskning om den användes mot honom.
