<title>Kalantinas osaliga ande - Gravsådd</title>

# Kalantinas osaliga ande

Människa och gast enligt bestiariet (**.s 90** SL-boken). Anmoder till [fru Kalina](fru_kalina.html). Kalantina förrådde [Bux Bare](gravröset.html#bux-bare-tramahan), *Bestämmaren*, i alderkrigens slutskede.

## Förräderi

Den dvärgiska adepten [Börri Mörkbarb](börri_skröjare.html) skämde så ut Vigstejn att något måste göras för att stoppa den tokige krukmakaren. Så tyckte åtminstone hans samtida släktesfränder. Anklagelserna var allvarliga:

* Börri gav Bux Bare Tramahan sitt öppna stöd inför kronans församling och drog därmed in hela kungadömet i ett krig som borde ha begränsats till en mänsklig fråga
* Börri sysslade med svartkonster och gjorde sina uppfinningar tillgängliga för stenlöst folk
* Börris egna intressen i utbytet är uppenbart nefariösa, i strid med statligt monopol
* Börri bröt sedlighetslagar inför en lutblodig (utlänning, Bux) och skämde så ut alla dvärgar

> Det ska inte vara lätt...

Man saknade den äldre, bekvämare ordningen att idka handel med Trame, ibland hjälpa staden med lite mer komplicerade stenkonstruktioner, och låtsas som att människorna inte var den svagare parten i en kladdig konflikt med själva helvetets horder. Enligt en dogmatisk sist in/först ut-logik skulle tillståndet automatiskt återgå till det goda som rådde före Börris trasslande — Om effekterna av sagda trassel kunde avlägsnas:

1. Lys Börri fredlös för otrohet mot kronan
2. Återkalla beslut som tagits på statens lojalitet med fränden (hjälpen till Trame)
3. Nyp Börris artefakter från Bux Bare när ingen tittar
4. Kalla hem det militära stödet från Trame
5. Se hur kriget återgår till att vara en exklusivt mänsklig affär
6. Njut av god handel med ett ständigt rustande Trame

> För att önsketänkande gör allt lättare

Någon lortig människa kunde av poetiska skäl gärna göra det smutsiga jobbet med själva stölden. Man kände sig heller inte ansvarstyngda nog att lyssna på arga ord från en rånad *Bestämmare* så spåren måste leda till en lämpligare part. Lotten föll på Kalantina, en etablerad krigsprofitör. Förtrollad [SILVERFEBER](husregler.html#silverfeber)s osynliga fingrar skulle styra henne att stjäla [Barbeskrinet](börri_skröjare.html#barbeskrinet) under näsan på Bux. Moralisk god ordning skulle sedan vara så gott som återställd.

Allt gick nu inte riktigt som det var tänkt;

* Kalantina fick bara med sig det ena skrinet
* Bux genomskådade sveket men gick ändå ut i batalj (sin sista) då inget annat fanns att göra
* Det återstående skrinet försvann diskret till Trame när ingen tittade
* Massiv panikångest (halvgjort jobb, besvärjelsens baksmälla) drev Kalantina att fly och försvinna med sin halva av skatten

## Skattens placering

Under vägkorset utanför [Storstugan](storstugan.html).

> Detaljerad äventyrsplats är på G.