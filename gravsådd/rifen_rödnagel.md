<title>Rifen Rödnagel - Gravsådd</title>

# Rifen Rödnagel

> Denna karaktär är släkt med en av rollpersonerna (halvling) i min kampanj.

Broder O Flemmings "onda" kusin, svartalfen Rifen Rödnagel är allt-i-allo åt schamanen och runmagikern [Samisam, Kackaren på Höga Kullen](myggmarsken.html#samisam). Han är ofta utskickad att leta medicinalväxter och underligare ting (Samisam är en smula vettvill) och hans vägar har börjat korsa Flemmings sedan denne återkom till hemmatrakterna. Rifen håller ett vakande öga och undrar hur det kommer sig att kusinen börjat umgås med en halvalv och en druid istället för att helt återvända hem. Kanske har kattpannan lärt sig att uppskatta större värden i livet än att måla staket och kratta gräsmattor åt otacksamma släktingar?

Samisam är bosatt i [Myggmarsken](myggmarsken.html) varför även Rifen utgår från området och är väl insatt i träskets faror.

## Legender

Rifen känner väl till [Korpehåla](legender.html#korpehala) och förtäljer gärna dess legend. Han möter ibland [Virelda Blodnäbb](legender.html#virelda-blodnabb) i Myggmarsken men undviker henne då svartalfernas stamhövding vårdar en relation med de betydligt farligare Rostbröderna. Slutligen känner Rifen till legenden om [Rosenöga](legender.html#rosenoga).
