<title>Broder Rost - Gravsådd</title>

# Broder Rost

## Kampanjpassning

Rostbröderna är i Gravsådd löst inordnade under dyrkan av Orme i form av en munkorden som uträttar kyrkans smutsigare hantverk. Kyrkan har begränsad kontroll över orden men det ger brödraskapet en lite grannare fasad att dölja sig bakom. Ormkyrkan presenterar sig som bärar*en* av Alderländsk religiös tradition och som gudomlig garant för de mänskliga släktenas säkerhet under domarguden Orme. Offer till Blodsdimman krävs regelbundet till helig blidkan.

> Jag försöker ge Rostbröderna en mer ambivalent framtoning som helare, men där gåvorna kan ha avsevärda nackdelar. Dessa kan vara kroppsligt motbjudande (som riddare Erevs [demonpansar](rostbröder.html#mogpansar) eller ha mer subtila effekter.

Ormkyrkan erbjuder lokala regenter hjälp med legitimitet och allmän ordning mot att de tillåts eliminera andra trosuppfattningar. Till "allmän ordning" räknas särskilt sådant som gör att vanligt folk stannar på sina gårdar och inte emigrerar ut i det Glömda Landet. Detta forum kallas [Aalgard Majestät](#aalgard-majestat). När vänligt samtal inte fungerar skickas Rostkyrkan och dess brödraskap in för att tala tydligare språk.

Kyrkans långsiktiga "bakgrundsmål" i kampanjområdet är att konvertera staden [Trame](trame.html).

Beskrivningar av kyrkans SLP finns [här](rostbröder.html).

## Start

Vid äventyrets början återfinns rostbröderna [Gervix](rostbröder.html#gervix) & [Robilan](rostbröder.html#robilan) på [värdshuset Storstugan](storstugan.html). De är uttråkade, grälsjuka och väntar på att regnet ska avta så att de kan göra något åt det uppdrag de är utsända på.

Rostbröderna gillar inte varandra särskilt mycket men är ändå ett väldrillat par när det kommer till samarbete. Ingen vinner på att stå ensam i farofyllda situationer och då får man stå ut med sin reskamrats later och ovanor resten av tiden. Ingen av dem är någon expert på vildmarksliv vilket de kompenserar för med att ta vad de vill ha från folk de stöter på.

## Uppdraget

Besvärjare bland rostbröderna har upptäckt att mynt från hemsökta gravskatter kan användas som [ingredienser](husregler.html#ingredienser-s-114) i besvärjelser. Gervix och Robilan söker alltså sådana på uppdrag men vet inget om [Kalantinas skatts betydelse](kalantina.html#skattens-betydelse) i regionen de anlänt till. De övervakas av [Intendent Mamlin](rostbröder.html#intendent-mamlin) som ibland gör nedslag i deras upptäckter.

De två har redan besökt bosättningen väster om Storstugan där de tilltvingade sig uppgiften att [Slur](slur.html), på friarresa, talat bredvid mun om att han en dag kommer att bli en rik man. För att riktigt bre på om sitt imponerande mod och beslutsamhet yppade han även att skatten vaktas av en osalig ande men att han vet hur denna kan besegras. Detta säger förstås inget om var skatten kan tänkas finnas, men ett spår är ändå ett spår.

## Vigstejn

Rostbröderna vet att de inte är välkomna i Vigstejn och att de förväntas hålla sig till de stora, raka vägarna om de till äventyrs ändå skulle färdas i [ruinbandet](vigstejns_ruinband.html). Skulle de förfölja Slur eller RPna i denna riktning så vet de att de inte blir insläppta i riket även om de håller sig till dessa vägar. Så varför riskera något? Det går lika bra att vänta tills de kommer tillbaka samma väg.

## Aalgard Majestät

Sekten förkunnar att blodsdimman är faderguden Ormes domargestalt och tillber den för bot och vägledning. Sekten är organiserad i loger som möts på medlemmarnas egendomar. Logens möten leds av [Intendent Mamlin](rostbröder.html#intendent-mamlin). Ämnet är ofta Rättegång. Gruppen härleder "Aalgard" i sitt namn från Konung Algavard som under Mannafloden (**SL-boken s. 22**) skapade Alderlands brofäste i Ravland.

Sekten är populär bland människor (och ibland halvalver) i den elit som försöker behålla kontrollen över sina befolkningar sedan Ravland åter blivit farbart för upptäckare och emigranter. ("Befolkning" kan i sammanhanget handla om en by med så lite som 20 invånare.)

Medlemmarnas grundläggande uppdrag är att öka medlemstalen i Ormkyrkan samt hålla utkik efter nya värdiga medlemmar i Aalgard Majestät.

### Lega

"Guden" är i själva verket en demonisk manipulatör som effektfullt spinner skepnader av röd dimma. Hen, Lega, har ett ganska svagt grepp om sin nya verklighet och behöver medlemmarnas rituella tillbedjan för att ta fysisk form:

* En tung, lång och flexibel form
* En snärt som levererar bisarra specialkrafter

Leken med de troende är givmild och roande. Mestadels. Lega, domargud som hen vill vara, leder ivrigt de rättegångar hen ställs inför. Vantroende är en bra proteinkälla och Mamlin en god munskänk. Varför ändra på något alls?

Demonens målsättning är att ta permanent fysisk form. Lega kan bara hålla fysisk form så länge Mamlin leder en ceremoni. Planen är därför att ta över Mamlin.

Notera att Legas dimma inte är blodsdimma och att demonen skulle kunna hamna i trassel om den stötte på den verkliga varan.
