<title>Broder Rost - Gravsådd</title>

# Broder Rost

## Kampanjpassning

Rostbröderna är i Gravsådd löst inordnade under dyrkan av Orme i form av en munkorden som uträttar kyrkans smutsigare hantverk. Ormkyrkan presenterar sig som bärar*en* av Alderländsk religiös tradition och som gudomlig garant för de mänskliga släktenas säkerhet under domarguden Orme. Man har begränsad kontroll över sin munkorden men det ger brödraskapet en lite grannare fasad att dölja sig bakom. 

> Jag försöker ge Rostbröderna en mer ambivalent framtoning som helare, men där gåvorna kan ha avsevärda nackdelar. Dessa kan vara kroppsligt motbjudande (som riddare Erevs [demonpansar](rostbröder.html#mogpansar) eller ha mer subtila effekter.

Ormkyrkan erbjuder lokala regenter hjälp med legitimitet och allmän ordning mot att kyrkan tillåts eliminera andra trosuppfattningar. Till "allmän ordning" räknas särskilt sådant som gör att vanligt folk stannar på sina gårdar och inte emigrerar ut i det Glömda Landet. Detta forum kallas [Aalgard Majestät](#aalgard-majestat). När vänligt samtal inte fungerar skickas Rostbröderna in för att tala tydligare språk.

Kyrkans långsiktiga mål i kampanjområdet är att konvertera och ta över staden [Trame](trame.html). Man har fått nys om Bux Bare och [Barbeskrinet](börri_skröjare.html#barbeskrinet) via rekrytering till Aalgard Majestät och söker aktivt skatten för att bättra på sin realpolitiska stridbarhet.

Beskrivningar av kyrkans SLP finns [här](rostbröder.html).

## Start

Vid äventyrets början återfinns rostbröderna [Gervix](rostbröder.html#gervix) & [Robilan](rostbröder.html#robilan) på [värdshuset Storstugan](storstugan.html). De är uttråkade, grälsjuka och väntar på att regnet ska avta så att de kan göra något åt det uppdrag de är utsända på.

Rostbröderna gillar inte varandra särskilt mycket men är ändå ett väldrillat par när det kommer till samarbete. Ingen vinner på att stå ensam i farofyllda situationer och då får man stå ut med sin reskamrats later och ovanor resten av tiden. Ingen av dem är någon expert på vildmarksliv vilket de kompenserar för med att ta vad de vill ha från folk de stöter på.

## Uppdraget

Gervix och Robilan söker ospecificerat "hemsökta silverskatter" sedan de tutats i av sina överordnade att sådan själslig smuts förargar Orme. Särskilt mynt måste avlägsnas från gravar och föras till Rostbrödernas kloster för rening. De känner inte till [Kalantina](kalantina.html) eller hennes [skatt](börri_skröjare.html#barbeskrinet) utan råkar bara befinna sig i närheten när spelet börjar. De övervakas av [Intendent Mamlin](rostbröder.html#intendent-mamlin) som ibland gör nedslag i deras försök till upptäckter.

De två har redan besökt bosättningen väster om Storstugan där de tilltvingade sig uppgiften att [Slur](slur.html), på friarresa, talat bredvid mun om att han en dag kommer att bli en rik man. För att riktigt bre på om sitt imponerande mod och beslutsamhet yppade han även att skatten vaktas av en osalig ande men att han vet hur denna kan besegras. Detta säger förstås inget om var skatten kan tänkas finnas, men ett spår är ändå ett spår.

## Vigstejn

Rostbröderna vet att de inte är välkomna i Vigstejn och att de förväntas hålla sig till de stora, raka vägarna om de till äventyrs ändå skulle färdas i [ruinbandet](vigstejns_ruinband.html). Skulle de förfölja Slur eller RPna i denna riktning så vet de att de inte blir insläppta i riket även om de håller sig till dessa vägar. Så varför riskera något? Det går lika bra att vänta tills de kommer tillbaka samma väg.

## Aalgard Majestät

Sekten förkunnar att blodsdimman är faderguden Ormes domargestalt och tillber den för bot och vägledning. Sekten är organiserad i loger som möts på medlemmarnas egendomar. Logens möten leds av [Intendent Mamlin](rostbröder.html#intendent-mamlin). Ämnet är ofta Rättegång; konsten att rätt gånga Ormes väg. Gruppen härleder "Aalgard" i sitt namn från Konung Algavard som under Mannafloden (**SL-boken s. 22**) skapade Alderlands brofäste i Ravland.

Sekten är populär bland människor (och ibland halvalver) i den elit som försöker behålla kontrollen över sina befolkningar sedan Ravland åter blivit farbart för upptäckare och emigranter. ("Befolkning" kan i sammanhanget handla om en by med så lite som 20 invånare.)

Medlemmarnas grundläggande uppdrag är att öka medlemstalen i Ormkyrkan samt hålla utkik efter nya värdiga medlemmar i Aalgard Majestät.
