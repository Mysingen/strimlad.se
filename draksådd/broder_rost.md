# Broder Rost

Vid äventyrets början återfinns rostbröderna Gervix & Robilan på [värdshuset Storstugan](värdshuset_storstugan.html). De är uttråkade, grälsjuka och väntar på att regnet ska avta så att de kan göra något åt det uppdrag de är utsända på.

Rostbröderna gillar inte varandra särskilt mycket men är ändå ett väldrillat par när det kommer till samarbete. Ingen vinner på att stå ensam i farofyllda situationer och då får man stå ut med sin reskamrats later och ovanor resten av tiden. Ingen av dem är någon expert på vildmarksliv vilket de kompenserar för med att ta vad de vill ha från folk de stöter på.

## Uppdraget

Bevärjare bland rostbröderna har upptäckt att mynt från hemsökta gravskatter kan användas som [ingredienser](husregler.html#ingredienser-s-107) i besvärjelser. Gervix och Robilan söker alltså sådana på uppdrag men vet inget om [Kalantinas skatts betydelse](kalantina.html#skattens-betydelse) i regionen de anlänt till.

De har redan besökt bosättningen väster om Storstugan där de tilltvingade sig uppgiften att [Slur](slur.html), på friarresa, talat bredvid mun om att han en dag kommer att bli en rik man. För att riktigt bre på om sitt imponerande mod och beslutsamhet yppade han även att skatten vaktas av en osalig ande men att han vet hur denna kan besegras. Detta säger förvisso inget om var skatten kan tänkas finnas, men ett spår är ändå ett spår.

## Gervix

Gervix är en fåfäng och snacksalig typ som förvisso inte är någon dumbom men också är utrustad med tillräckligt mycket arrogans för att sätta yxan i båten då och då. Han har den smått idiotiska vanan att föra dagbok över sina uppdrag som rostbroder då han inbillar sig vara en mästerdetektiv som kan härleda större sammanhang ur strödda detaljer. I boken återfinner man alltså hela historien om varför rostbröderna söker en skatt, att man pinohört bybor om Slur, etc.

Gervix känner sig otrygg med att sova under bar himmel men föredrar att framställa sig som en person med lite mer raffinerade vanor. Alltså reser han sitt tält (som bara rymmer honom) och tar sysslan att SLÅ LÄGER vid övernattningar i det fria.

### Grundegenskaper

**Släkte:** Människa
**Ålder:** Ung
**Yrke:** Tjuv
**Utseende:** Överbett, rinnig näsa, syntharlugg som han slänger med.
**Kläder:** Hosor och stövlar i läder, svart ullmantel, mönstrad tunika i ockrafärger.

**STY:** 3
**SMI:** 5
**INT:** 4
**KAR:** 3

### Färdigheter

**Närkamp:** 3
**Smyga:** 3
**Genomskåda:** 3
**Rörlighet:** 4
**Manipulera:** 2

### Talanger

**Mördarens väg:** 2
**Dubbelfattning:** 1
**Knivkamp:** 1
**Kock:** 1

## Vapen & Utrustning

Dagbok, skrivdon, 2 dolkar, harnesk och armskydd i läder, rep, sadel, ridhäst (märkt med rostbrödernas sigill), oljelampa, tält och enkla medel att slå läger med, 1T4 ransoner mat/vatten.

## Robilan

Robilan är en surmulen buse som tillbringar mer tid med putsduken mot svärdet än att föra samtal framåt. Det vore ett misstag att ta honom för dum även om det mesta av intelligensen yttrar sig i fingerspetskänsla för riskerna med öppen strid. Han kan ha svårt för Gervix intellektualiserande utläggningar men uppskattar samtidigt att slippa vara den som för samtal med främlingar.

Till skilnad från Gervix trivs Robilan väl ute i det fria och föredrar några extra filtar framför tält även i dåligt väder. Av de två är det Robilan som HÅLLER UTKIK under nätterna och sover istället på förmiddagen medan Gervix lagar mat och pysslar.

Robilan är vidskeplig och föreställer sig att rester från besegrade fiender ingjuter kraft och skydd mot missöden. Han vårdar därför innehållen i en samling läderpungar med tänder, skalper, fingrar och öron, m.m. Hans favorit är ett alvöra som fortfarande bär ett ädelstensprytt örhänge i guld. Detta vägrar han att byta bort eller sälja men oroar sig också för att ägaren en dag ska hitta honom och kräva örat, med smycke, tillbaka.

### Grundegenskaper

**Släkte:** Människa
**Ålder:** Medelålders
**Yrke:** Krigare
**Utseende:** Stor och fyrkantig, skallig förutom spridda tofsar i pannan som han rakar med kniv.
**Kläder:** Stövlar i läder, grå ullmantel, mönstrade hosor och tunika i ockrafärger.

**STY:** 5
**SMI:** 4
**INT:** 3
**KAR:** 2

### Färdigheter

**Styrkeprov:** 4
**Uthållghet:** 5
**Närkamp:** 5
**Hantverk:** 2
**Rörlighet:** 4
**Överlevnad:** 1

### Talanger

**Svärdets väg:** 3
**Fiendens väg/Defensiv †:** 3
**Bödel:** 1
**Fast grepp:** 1
**Kallblodig:** 1
**Stadig på foten:** 1

† Defensiv om de avancerade stridsreglerna inte används.

## Vapen & Utrustning

Dolk, kortsvärd, nitläderrustning, öppen hjälm, sadel, ridhäst (märkt med rostbrödernas sigill), 1T6 ransoner facklor, 1T4 ransoner mat/vatten, extra ullmantel, oljeimpregnerad mantel, slipsten.
